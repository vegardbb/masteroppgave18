\section{Implementasjon av DBUpgradinator}

DBUpgradinator er skrevet i det objektorienterte programmeringsspråket Java. Java er et statisk, nominelt, og sterkt typet språk. Med nominelt menes at type-ekvivalens eller type-kompabilitet baseres på eksplisitte deklarasjoner i kildekoden. I Java deklareres heltall representert ved fire bytes med nøkkelordet \emph{int}. Med sterk typing menes at en type, enten det er en primitiva datatype, streng eller hjemmelaget klasse, blir alltid deklart for ethvert objekt i kildekoden. At et språk er statisk typet betyr at en variabels type sjekkes når kildekoden kompileres, ikke under kjøring. Den sterke, statiske typekontrollen til Java påla én lei begrensning for implementasjonen av migrasjonsmodulen. Denne begrensningen handler om klassen utvikleren implementerer en subklasse for, \textbf{AbstractAggregateTransformer}.
