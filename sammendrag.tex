\clearpage
\pagenumbering{roman} 				
\setcounter{page}{1}

\pagestyle{fancy}
\fancyhf{}
\renewcommand{\chaptermark}[1]{\markboth{\chaptername\ \thechapter.\ #1}{}}
\renewcommand{\sectionmark}[1]{\markright{\thesection\ #1}}
\renewcommand{\headrulewidth}{0.1ex}
\renewcommand{\footrulewidth}{0.1ex}
\fancyfoot[LE,RO]{\thepage}
\fancypagestyle{plain}{\fancyhf{}\fancyfoot[LE,RO]{\thepage}\renewcommand{\headrulewidth}{0ex}}

\section*{\Huge Sammendrag}
\addcontentsline{toc}{chapter}{Sammendrag}	
$\\[0.5cm]$

Moderne kommersielle programvaresystemer leverer ofte tjenester til opptil flere hundre tusen brukere over Internett, det vil si ved hjelp av HTTP - applikasjonsprotokollen. Det er på slike systemer at NoSQL - databaser gjerne tas i bruk da de i vesentlig grad er i stand til å lagre stadig større datavolum som oppstår i et stadig raskere tempo mer effektivt. NoSQL - databaser er også mer horisontalt skalerbare enn de tradisjonelle relasjonsdatabasene, det vil si at de egner seg bedre til å dele ut og kopiere dataelementer over en klynge av databaseprosesser.

En av de største utfordringene innen drift av moderne kommersielle programvaresystemer som bankapplikasjoner, sosiale medier og netthandelsystemer er kunsten å minimalisere nedetid som følger av oppdatering av systemet. For mange store bedrifter som eier og administrerer slike systemer er det totalt uaktuelt å slå av hele eller deler av systemet for å installere en liten programvareoppdatering eller resirkulere minne. Til det vil nedetiden til systemet medføre utålelige inntektstap. Derfor oppgraderer mange bedrifter systemene sine på levende vis, det vil si at oppgraderingen gjøres uten å slå av en eneste datamaskin, og uten å forstyrre behandlingen av forespørsler fra brukere. Erfaringer fra industriene tilsier at slike levende oppgraderinger er lettere sagt enn gjort, især når det kommer til oppgraderinger av applikasjonens datamodell, eller ''skjema'' som det heter i relasjonelle databaser, mens den opererer i et produksjonsmiljø.

Når et programvaresystem som opererer med mange brukere og mye trafikk oppgraderes levende befinner det i en spesiell tilstand: Versjonsmiks. I et distribuert, versjonsmikset system eksisterer to forskjellige applikasjonsinstanser parallelt på forskjellige tjenestenoder, med to forskjellige utgaver av datamodellen. I denne tilstanden kan det oppstå en spesiell type tjenestesvikt, der den oppdaterte applikasjonslogikken slår opp på et dataobjekt opprettet eller oppdatert i en tidligere versjon av applikasjonens logikk slik at data i aggregatet ikke passer den nye applikasjonslogikken.

Denne masteroppgaven setter som mål å realisere støtte for levende oppgradering av data-modeller i høytilgjengelige systemer uten nedetid ved å utvikle et eget administrasjonsverktøy til databasehandteringssystemet Voldemort. Dette verktøyet tillater applikasjonsutviklere å legge inn transformasjonsfunksjoner som kalles på ''lazy'' vis når hver enkelt datatuppel aksesseres i databasen. Dette verktøyet setter også som mål å dirigere tjenesteforespørsler slik at enhver applikasjonsinstans kun opererer på dataobjekter skrevet på en matchende datamodell, og således unngå systemfeil relatert til versjonsmiksing.

\clearpage
